# Slutter du hos oss?

Lykke til videre, vi håper vi ser deg igjen snart!

<!-- 
    TODO: Kanskje vi burde ha andre praktiske tips enn kun GitHub-greier!
-->

## GitHub

GitHub har en del [praktiske tips for deg som slutter](https://docs.github.com/en/account-and-profile/reference/best-practices-for-leaving-your-company), men her er en oppsummering på norsk. 

### Tofaktorautentisering

Hvis du benytter tofaktorautentiseringssystemet til Nav burde du endre dette til en tofaktorløsning du selv kan administrere.
GitHub har [en nyttig artikkel på hvordan man konfigurerer 2FA](https://docs.github.com/en/authentication/securing-your-account-with-two-factor-authentication-2fa/configuring-two-factor-authentication).

### Endre primærepost

Dersom primæreposten til GitHub-brukeren din er Nav-eid, burde du [endre det](https://docs.github.com/en/account-and-profile/how-tos/setting-up-and-managing-your-personal-account-on-github/managing-email-preferences/changing-your-primary-email-address) til en epost du selv eier.

### Endre kontonavn

Dersom du har bestemt deg for å bruke et kontonavn spesifikt til Nav vil du kanskje [endre dette navnet](https://docs.github.com/en/account-and-profile/concepts/changing-your-github-username#about-username-changes).

### Beholde commit-historikk

Når du slutter er det kanskje naturlig å fjerne Nav-eposten fra GitHub-kontoen din.
Dersom du har benyttet Nav-eposten din i commitsa dine, vil koblingen mellom disse commitsa og GitHub-kontoen din forsvinne (f.eks. at du vil på GitHub se deg selv i listen over contributors, eller profilbildet ditt i commit-listen).

For å beholde koblingen og unngå at eposter fra GitHub fortsatt sendes til eposten i Nav, burde du:
1. Fjerne Nav-eposten fra kontoen din
2. Legge Nav-eposten tilbake til kontoen din
3. Ikke verifiser kontoen gjennom eposten som kommer fra GitHub

Den verifiseringseposten som kommer fra GitHub til Nav-epostkontoen din er dermed den siste som vil komme derfra, mens koblingen mellom commit og konto vil være opprettholdt.

### Unngå unødvendige notifikasjoner

Du burde passe på [at GitHub-kontoen din ikke følger med på Nav-repositories](https://github.com/watching), slik at du ikke får mange unødvendige notifikasjoner.

### Overfør repositories som kun du eier

Dersom du har repositories i Nav-organisasjonen på GitHub som kun du eier, burde du [overføre eierskapet til noen andre](https://docs.github.com/en/repositories/creating-and-managing-repositories/transferring-a-repository), slik at de kan jobbe videre på prosjektene.

Det er ikke krise om du glemmer dette, da Nav sine organisasjonsadmins kan endre på eierskapet i etterkant.

### Slett forks av Nav-repositories som du har forka til din egen konto

Sannsynligvis vil du ikke trenge å arbeide mer på det, [så det er like greit å slette](https://docs.github.com/en/repositories/creating-and-managing-repositories/deleting-a-repository)!
Dersom du sletter personlige forks av Nav-repo vil du ikke slette det originale repoet, så det er ikke noe farlig. :)